#January 1988

जगत्त्रयान्तोदधिसम्प्लवोदे नारायणस्योदरनाभिनालात् ।
विनिर्गतोऽजस्त्विति वाङ् न वै मृषा किं त्वीश्वर त्वन्न विनिर्गतोऽस्मि ॥
नारायणस्त्वं न हि सर्वदेहिनामात्मास्यधीशाखिललोकसाक्षी ।
नारायणोऽङ्गं नरभूजलायनात्तच्चापि सत्यं न तवैव माया ॥

जीवः शिवः शिवो जीवः स जीवः केवल शिवः

#February 1988

तच्चेज्जलस्थं तव सज्जगद्वपुः किं मे न दृष्टं भगवंस्तदैव ।
किं वा सुदृष्टं हृदि मे तदैव किं नो सपद्येव पुनर्व्यदर्शि ॥
अत्रैव मायाधमनावतारे ह्यस्य प्रपञ्चस्य बहिः स्फुटस्य ।
कृत्स्नस्य चान्तर्जठरे जनन्या मायात्वमेव प्रकटीकृतं ते ॥

#March 1988

यस्य कुक्षाविदं सर्वं सात्मं भाति यथा तथा ।
तत्त्वय्यपीह तत्सर्वं किमिदं मायया विना ॥ १७ ॥
अघैव त्वदृतेऽस्य किं मम न ते मायात्वमादर्शितमेकोऽसि
प्रथमं ततो व्रजसुहृद्वत्साः समस्ता अपि ।
तावन्तोऽसि चतुर्भुजास्तदखिलैः साकं मयोपासिता-
स्तावन्त्येव जगन्त्यभूस्तदमितं ब्रह्माद्वयं शिष्यते ॥ १८ ॥

शाक्तैः शिवेति शिव इत्यपि शम्भुभक्तैः
कृष्णावतार इति वैष्णवशेखरैश्च ।
ज्ञानीति यः परमहंस इतीह धीरैः
संज्ञायते च तमहो भज रामकृष्णम् ॥

#April 1988

अजानतां त्वत्पदवीमनात्मन्यात्माऽऽत्मना भासि वितत्य मायम् ।
सृष्टाविवाहं जगतो विधान इव त्वमेषोऽन्त इव त्रिनेत्रः ॥ १९ ॥
सुरेष्वृषिष्वीश तथैव नृष्वपि तिर्यज्ञु यादःस्वपि तेऽजनस्य ।
जन्मासतां दुर्मदनिग्रहाय प्रभो विधातः सदनुग्रहाय च ॥ २० ॥

#May 1988

को वेत्ति भूमन् भगवन् परात्मन् योगेश्वरोतीर्भवतस्त्रिलोक्याम् । 
क्व वा कथं वा कति वा कदेति विस्तारयन् क्रीडसि योगमायाम् ॥ २१ ॥
तस्मादिदं जगदशेषमसत्स्वरूपं स्वप्नाभमस्तधिषणं पुरुदुःखदुःखम् ।
त्वय्येव नित्यसुखबोधतनावनन्ते मायात उद्यदपि यत् सदिवावभाति ॥ २२ ॥

श्वोभावा मर्त्यस्य यदन्तकैकत्
सर्वेन्द्रियाणां जरयन्ति तेजः ।

तृष्णा न जीर्णा वयमेव जीर्णाः ।

#June 1988

एकस्त्वमात्मा पुरुषः पुराणः सत्यः स्वयञ्ज्योतिरनन्त आद्यः ।
नित्योऽक्षरोऽजस्रसुखो निरञ्जनः पूर्णाद्वयो मुक्त उपाधितोऽमृतः ॥ २३ ॥
एवंविधं त्वां सकलात्मनामपि स्वात्मानमात्मात्मतया विचक्षते ।
गुर्वर्कलब्धोपनिषत्सुचक्षुषा ये ते तरन्तीव भवानृताम्बुधिम् ॥ २४ ॥

#July 1988

आत्मानमेवात्मतयाविजानतां तेनैव जातं निखिलं प्रपञ्चितम् ।
ज्ञानेन भूयोऽपि च तत्प्रलीयते रज्ज्वामहेर्भोगभवाभवौ यथा ॥ २५ ॥
अज्ञानसंज्ञौ भवबन्धमोक्षौ द्वौ नाम नान्यौ स्त ऋतज्ञभावात् ।
अजस्रचित्यात्मनि केवले परे विचार्यमाणे तरणाविवाहनी ॥ २६ ॥

सत्यपि भेदापगमे नाथ तवाहं न मामकीनस्त्वम् ।
सामुद्रो हि तरङ्गः क्वचन समुद्रो न तारङ्गः ॥

यस्य देवे परा भक्तिर्यथा देवे तथा गुरौ ।
तस्यैते कथिता ह्यर्थाः प्रकाशन्ते महात्मनः ॥

ध्यानाभ्यासवशीकृतेन मनसा तन्निर्गुणं निष्क्रियं ज्योतिः ।
किञ्चन योगिनो यदि परं पश्यन्ति पश्यन्तु ते ।
अस्माकं तु तदेव लोचनचमत्काराय भूयाच्चिरं
कालिन्दीपुलिनोदरे किमपि यन्नीलं महो धावति ॥

आत्मारामाश्च मुनयो निर्ग्रन्था अप्युरुक्रमे ।
कुर्वन्त्यहैतुकीं भक्तिं इत्थम्भूतगुणो हरिः ॥

भक्त्या मामभिजानाति यावान्यश्चास्मि तत्त्वतः ।
ततो मां तत्त्वतो ज्ञात्वा विशते तदनन्तरम् ॥

यो मामवमसम्मूढो जानाति पुरुषोत्तमम् ।
स सर्वविद् भजति मां सर्वभावेन भारत ॥

तेषां ज्ञानी नित्ययुक्त एकभक्तिर्विशिष्यते ।

#August 1988 


त्वामात्मानं परं मत्वा परमात्मामेव च ।
आत्मा पुनर्बहिर्मृग्य अहोऽज्ञजनताज्ञता ॥ २७ ॥
अन्तर्भवेऽनन्त भवन्तमेव ह्यतत्त्यजन्तो मृगयन्ति सन्तः ।
असन्तमप्यन्त्यहिमन्तरेण सन्तं गुणं तं किमु यन्ति सन्तः ॥ २८ ॥

श्रवणं कीर्तनं विष्णोः स्मरणं पादसेवनम् ।
अर्चनं वन्दनं दास्यं सख्यमात्मनिवेदनम् ॥

भगवद्गीता किञ्चिदधीता गङ्गाजललवकणिका पीता ।
सकृदपि यस्य मुरारिसमर्चा तस्य यमः किं कुरुते चर्चाम् ॥

पूजा-उपासना सकलइ गो फाँकि ।
शुधु एइ सुयोगे तोमारेइ डाकि ॥

#September 1988

अथापि ते देव पदाम्बुजद्वय प्रसादलेशानुगृहीत एव हि ।
जानाति तत्त्वं भगवन्महिम्नो न चान्य एकोऽपि चिरं विचिन्वन् ॥ २९ ॥
तदस्तु मे नाथ स भूरिभागो भवेऽत्र वान्यत्र तु वा तिरश्चाम् । 
येनाहमेकोऽपि भवज्जनानां भूत्वा निषेवे तव पादपल्लवम् ॥ ३० ॥ 
अहोऽतिधन्या व्रजगोरमण्यः स्तन्यामृतं पीतमतीव ते मुदा । 
यासां विभो वत्सतरात्मजात्मना यत्तृप्तयेऽद्यापि न चालमध्वराः ॥ ३१ ॥

अहन्यहनि भूतानि गच्छन्ति यममन्दिरम् ।
शेषाः स्थिरत्त्वमिच्छन्ति किमाश्चर्यं अतः परम् ॥

एक एव सुहृद्धर्मो निधनेऽप्यनुयाति यः ।
शरीरेण समं नाशं सर्वमन्यत् हि गच्छति ॥

सत्यमेव जयते ।

श्रीरामकृष्ण-नाम-संकीर्तनम्

सर्वजीव-पापनाश -कारणं भवेश्वरं
स्वीकृतं च गर्भवास-देहपाशमीदृशम् ।
यापितं स्वलीलया च येन दिव्यजीवनम्
तं नमामि देवदेवरामकृष्णमीश्वरम् ॥
- स्वामी विरजानंदः

ॐ श्रीविवेकानन्दादि-सच्छिष्य-सुपूजिताय श्रीसारदादेव्याऽविरत-सेविताय श्रीरामकृष्णपरमहंसाय अवताररिष्ठाय च ते नमः ।

परब्रह्म-पराशक्ति-जगद्रूप रामकृष्ण

धर्मरक्षणाय जगति देहधारि रामकृष्ण

जन्मपूत-वंगदेश-विप्रवंश रामकृष्ण

चंद्रमणि-क्षुदीराम-सौख्यदातृ रामकृष्ण

शैशवेऽपि शिल्पगीत-कलानिपुण रामकृष्ण

पक्षिपंक्ति-दर्शनात्समाधिमाप्त रामकृष्ण

सप्तमाब्द-लुप्तपितृप्रेम-बाल रामकृष्ण

बाल्य एव विरागाग्नि-दह्यमान रामकृष्ण

भूतभुवि ध्यानमग्न-बालयोगि रामकृष्ण

भिक्षुयोगिसाधुसंग-मोदमान रामकृष्ण

विशालाक्षिसद्मपथे विस्मृतात्म रामकृष्ण

सूत्रधरणकाल-पालित-प्रतिज्ञ रामकृष्ण

धनीदत्त-भिक्षयाऽति-तुष्यमाण रामकृष्ण

सूरिसभा-राजमान-बालसूर्य रामकृष्ण

शैवरात्रि-नाटके शिवायमान रामकृष्ण

श्रीनिवास-वलयकार-पूजितांघ्रि रामकृष्ण

सदा भक्तिगीत-देवपूजनरत रामकृष्ण

कृष्णरागयुक्त-राधिकायमान रामकृष्ण

लोकशिक्षणं विहाय मोक्षकाम रामकृष्ण

दक्षिणेश-कालिकार्चनादि-निरत रामकृष्ण

भक्तिहीन-रासमणिं शिक्षितवान् रामकृष्ण

जगन्मातृदर्शनाय रोरुवन् हि रामकृष्ण

आत्महनन-समय-दत्त-मातृदृष्टि रामकृष्ण

सर्वकाल-जगन्मातृ-दृष्टिभरित रामकृष्ण

शिवोन्मादनिरासाय कृतोद्वाह रामकृष्ण

विवाहे कृतेऽपि तवाचलं मनो रामकृष्ण

भैरवेयपादतले शिष्यभूत रामकृष्ण

तंत्रशास्त्र-साधनेन सिध्दिमाप्त रामकृष्ण

भक्तिमग्नचित्तयुक्त-परमभक्त रामकृष्ण

रामभक्ति-विस्मृतात्म-वानरसम रामकृष्ण

कृष्णभक्ति-विस्मृतात्म-राधिकैव रामकृष्ण

तोतापुरि-विदितवेदशिरस्तत्त्व रामकृष्ण

चिरसमाधि-मेरुशिखर-दृढस्थान रामकृष्ण

साधनसमयेऽपि शिक्षितात्मगुरो रामकृष्ण

क्रैस्तपूर्वचित्रधर्म-चरणनिरत रामकृष्ण

सर्वधर्म-समानत्व-सत्यदर्शि रामकृष्ण

एकवस्तु-विविधनाम-तत्त्वदर्शि रामकृष्ण

स्वपत्न्यै विशुध्दहर्षबोधदातृ रामकृष्ण

प्रयागादि-तीर्थनगर्यटनशील रामकृष्ण

तत्र दुःखजनान् वीक्ष्य मोचिताश्रु रामकृष्ण

स्वपत्न्यामपूर्वमातृदृष्टिभर्तृ रामकृष्ण

समाधिस्थ सारदां सुपूजितवन् रामकृष्ण

ब्राह्मसभ्य-केशवादि-कर्षितवन् रामकृष्ण

भक्तसेवकागमं प्रतीक्षमाण रामकृष्ण

साधुशिष्य-भक्तवृन्द-भृंगकमल रामकृष्ण

साधुशिष्य-भक्त-हृदय-कमल-तरणि रामकृष्ण

नरेंद्रादि-छात्रकोटि-शिक्षमाण रामकृष्ण

भक्तपाप-कर्षणाद्रुजयाऽऽग्रस्त रामकृष्ण

रोगदुःखनिर्विषण्ण-मनोयुक्त रामकृष्ण

महासमाधौ हि परब्रह्मलीना रामकृष्ण

गुणकथनम्

निर्विकार-निराकार-परब्रह्म रामकृष्ण

जगत्-सृष्टि-कर्तृ-पातृ-हंतृ-देव रामकृष्ण

तैलवत्तिलेषु जगत्यभिव्याप्त रामकृष्ण

सर्वभूत-हृदयदेश-बुद्धिसाक्षि रामकृष्ण

साधकाद्यनुग्रहाय वपुर्धरसि रामकृष्ण

सुंदरतनु-दीप्तवदन-कृपादृष्टि रामकृष्ण

सर्वकाल-मंदहास-रुचिरवक्त्र रामकृष्ण

सुमनसाऽपि छेदयोग्य-मृदुशरीर रामकृष्ण

वेदशास्त्र-पुराणादि-सारवेतृ रामकृष्ण

सर्ववेदशास्त्रवाक्प्रमाणकर्तृ रामकृष्ण

ज्ञानिजनो यस्य पदेऽर्भिकायितो रामकृष्ण

कुशलमते तीक्ष्यमनाः प्राज्ञ कवे रामकृष्ण

दीनबंधु-दयासिंधु-संश्रितगति रामकृष्ण

अपरिशुद्ध-गिरिशचंद्र-शरणदातृ रामकृष्ण

पुत्रशोकतप्त-मातृ-शांतिदायि रामकृष्ण

कुष्ठरोगि-घोररुजां विनाशयसि रामकृष्ण

मृत्सुवर्ण-समानत्व-दर्शितवन् रामकृष्ण

सर्वदशा-कनक-काम-वर्जित-यति रामकृष्ण

आमरणं प्रास्खलित-ब्रह्मचर्य रामकृष्ण

निखिलतमोऽशेष-हंतृ-भासमान रामकृष्ण

घनीभूत-सत्यवयुन-हर्षरूप रामकृष्ण

प्रेमरूप पूर्णरूप शक्तिरूप रामकृष्ण

सकल-कुवासना-बीज-नाशकारि रामकृष्ण

कलुषहरण-मधुरधरण-भसुवैद्य रामकृष्ण

सहजनित्य-शुद्ध-बुद्ध-मुक्त-रूप रामकृष्ण

ज्ञानयोगसिद्धिमचिमाप भवान् रामकृष्ण

निर्विकल्पसिद्धिमाप्त-राजयोगि रामकृष्ण

देवनाम-निशामनाद् अश्रुविमुग् रामकृष्ण

लोकसंग्रहाय सतत-कर्म-निरत रामकृष्ण

कृत्स्नयोगसिद्धितुल्य-पादधूलि रामकृष्ण

योगगम्य योगिगम्य देवदेव रामकृष्ण

निखिलयोगिपते योगसिद्धिदातृ रामकृष्ण

उपदेशकथनम्

ऋक्षमहन्यदृष्टमपि भवत्येव रामकृष्ण

अज्ञगूढ ईश्वरोऽपि तथा भवति रामकृष्ण

माययाऽपिहितत्वादवीक्षितस्तु रामकृष्ण

हेमकामगणं कुमायेति वेद्मि रामकृष्ण

तस्य बंधुरहंकार इतीरितो रामकृष्ण

भक्तिहीनपंडितस्तु गृध्रसमो रामकृष्ण

साधिकार-पुरुष एव गुरुर्भवेद् रामकृष्ण

असति जगति मग्नजनोऽमुक्त एव रामकृष्ण

साधुसंग-नामजपौ मोक्षकरौ रामकृष्ण

मलिनवासनास्त्यजेद्धि साधनकृद् रामकृष्ण

सस्पृहस्य मुक्तिवचनमस्ति किं नु रामकृष्ण

आत्मजयः स्त्रीषु मातृभाव एव रामकृष्ण

श्रद्दधान इमां मुक्तिमचिरमाप रामकृष्ण

ईश्वरे प्रपत्तिरस्ति सुलभपथो रामकृष्ण

विना शुद्धमलिन-विवेकेन मृगो रामकृष्ण

परानुरक्त ईश्वरे मुक्त एव रामकृष्ण

ज्ञान-कर्म-भक्ति-पथा विमुक्तिदा रामकृष्ण

निर्गुणं च गुणयुतं च परब्रह्म रामकृष्ण

ईश्वरोऽपि याचनाद्धि पृश्निरभूद् रामकृष्ण

हरेर्नाम गृहे यस्य भयं नास्ति रामकृष्ण

याञ्चाकथनम्

अनायास-मृत्युमव यच्छ गुरो रामकृष्ण

दैन्यशून्य-जीवनं प्रयच्छ देव रामकृष्ण

क्लेशरहितमेव मनो मे कुरुष्व रामकृष्ण

सत्यपूतवचो मेऽस्तु मुखे सदा रामकृष्ण

अहिंसा च रक्तगता भवतु हरे रामकृष्ण

पुण्यपाप-विवेकोऽपि भवेदेव रामकृष्ण

ब्रह्मचर्यशक्तिरस्तु मे ही मनसि रामकृष्ण

गृध्रवृत्तिरपि मदीय-हृदि च माऽस्तु रामकृष्ण

मतिं देहि बलं देहि पदे स्थलं रामकृष्ण

शुध्दभक्तिरपि तवास्तु पदांबुजे रामकृष्ण

राम एव कृष्ण एव भवानुभय रामकृष्ण

ब्रह्मरूप शक्तिरूप परमहंस रामकृष्ण

प्रणामः

ब्रह्मानन्दं शिवं शान्तं प्रेमरूपं निरंजनम् ।
योगीशमद्भुतं नित्यमखंडाद्वैतलक्षणम् ॥
विज्ञानं त्रिगुणितीतं तुरीयाभेदसंज्ञितम् ।
सुबोधं सारदं चैव विवेकशशिभूषणम् ॥
समन्वयमहाचार्यं युगधर्मस्वरूपिणाम् ।
सर्वदेवस्वरूपं श्रीरामकृष्णं नमाम्यहम् ॥






















