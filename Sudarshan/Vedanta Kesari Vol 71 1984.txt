January1984
 
त्वं ब्रह्म परंमं गुह्यं सदसद्भावभावनः।
नानाशक्तिभिराभातस्त्वमात्मा जगदीश्वरः॥ ॥२४॥

त्वं शब्दयोनिर्जगदादिरात्मा प्रानेन्द्रियद्रव्योगुणस्वभावः।
कालः क्रतुः सत्यमृतं च धर्मस्त्वय्यक्षरं यत् त्रिवृदामनन्ति।। ॥२५॥ 

अवतारशिखामणिः
नृत्यन् मयूर इव भावसमाधिमत्तो मञ्जुस्वरेण कलकण्ठ इव प्रगायन्।
वर्षन् सुभाषितसुधांसशुकवद्रसाद्रां कालीनिकेतरुचिवृद्धिकरः क एषः।। ॥१॥

स्त्री-काञ्चनादि विषये सुतरां विरक्तश्शुद्धान्तरङ्ग-निजशिष्यदणेन फृक्तः।
कली-पदाम्बुरुहयोर्भजनेऽनुरक्तस्संक्रीडते जगति कश्चन नित्यमुक्तः॥	 ॥२॥

संप्राप्त-सर्वविधयोगफलानुभूतिः संस्थापिताखिल-सनातन-धर्मराशिः।
कत्रयी-प्रसृतपावन-शुभ्रकीर्तिः जजीयते भरतराज्यमहाविभूतिः॥ ॥३॥

सञ्चारिणी प्रतिकृतिर्जगदम्बिकया निर्भासिनी नयनयोरपवर्गलक्ष्मीः।
उत्सेकिनी भुवनमोहन रागभक्ति श्रीदक्षिणेश्वरनिकेतमलङ्करोति॥ ॥४॥

जेजेत्युदग्रतम-विष्णुपदं स्पृशन्ति देव्याः कृपानिलवलादभितश्चलन्ती।
क्षेमार्थिनां तनुभृतामभयं दीशन्ती कालीसुरालय-पुरस्थित-वैजयन्ती॥ ॥५॥

आचीर्ण-सर्वविधवैदिकधर्मयूगो नानामतस्थ-जनवन्दित-पादपद्मः।
वात्सल्य-वैभव-विनिर्जित मातृलक्षो जागर्ति कश्चिदवतारशिखावतंसः॥

पारङ्गतो निखिलयोगपयोनिधीनां संसाधकस्सकल-धर्मसमन्वयस्य।
आराध्य-दैवतमशेषमतस्थितानामन्यादृशो भुवि विराजिति रामकृष्णः॥ ॥७॥

February 1984

अग्निर्मुखं तेऽखिलदेवतात्मा क्षितिं विदुलोर्कभवाङ्घ्रिपङ्कजम्।
कालं गतिं तेऽखिलदेव्त्मानो दिशश्च कर्णै रसनं जलेशम्॥  ॥२६॥

नाभिर्नभस्ते श्वसनं नभस्वान् सूर्यश्च चक्षूषिं जलं स्मरेतः।
परावरात्माश्रयणं तवात्मा सोमो मनो द्यैर्भगवञ्छिरस्ते॥ ॥२७॥

अष्टादश पुराणानि रामस्य चरितानि च।
भाषायां मानवः श्रुत्वा रौरघं नरकं व्रजेत्॥

अवतार-शिखामणिः

राराष्टि नित्यमुदयास्तमयादिमुक्तः
स्वारामचित्त विमलाभ्रविहारशीलः।
दूरात्तिरस्कृत विमोहमहान्छकारः
श्रीरामकृष्ण भगवान् प्रतिबोधसूर्यः॥ ॥८॥

स्थित्वा नरेन्द्र विजयस्य रथे निगूढं
हृत्वा कटाक्षविशिखैः परसैनिकायुः।
छित्वा विमोहनिगडं भरतावनेश्च
स्वाराज्यदो जयतु नूतनपार्थसूतः॥ ॥९॥

जीयाच्चिदम्बरमणिर्भुवनस्य चक्षुः
प्राणप्रदस्तिमिरहाऽखिलकर्मसाक्षी।
त्रय्यात्मकोऽब्जनयनो जगदेक्बन्धु-
श्चान्द्रेय विग्रहधारोऽयमनादि सूर्यः॥ ॥१०॥

जीयाच्चिराय धृतचन्द्रमणीसुताङ्गो
निश्शेष भूतनिकरैः परिमृग्यमाणः।
श्रीदक्षिणेश्वरसुरैकसि जृम्भमाणो
विश्वोत्तरः परमशान्ति झरी विलासः॥ ॥११॥

तुर्य पदे स्वरसतस्सततं वसन्तं
स्थनत्रयं करुणाय क्वचिदाव्रजन्तम्।
लिकैरद्दृष्टचरमूर्तसमाधियोगं
स्रीरामकृष्णमनुचिन्तय भक्तिपूर्वम्॥ ॥१२॥

मूढस्य सर्वनिगमागमकोविदस्य
मर्त्यस्य जन्ममरणादि विवनिर्जतस्य।
बद्धस्य मुक्त्यधिपतेश्च विचित्रभावै-
र्दुर्बोधचेष्टितमनुस्मर रामकृष्णम्॥ ॥ २३॥

आमीलताक्षियुगलं स्मयमानवक्त्र-
मङ्कार्पिताञ्जलिपुटं स्तिमिताकखिमाङ्गम्।
प्रातः स्मरामि हृदि तुङ्गसमाधियोग-
निद्रानिलीनधिषणां क्षुधिरामपुत्रम्॥ ॥१४॥ 

March

कुक्षिः समुद्रा गिरयोऽस्थिसङ्घा रोमाणि सर्वौषधिवीरुधस्ते।
छन्दांसि साक्षात् तव सप्त धातवस्त्रयीमयात्मन् हृदयं सर्वधर्मः॥
मुखानि पञ्चोपनिषदस्तवेश यैस्त्रिशदष्टोत्तरमन्त्रवर्गः।
यत् तच्छिवाख्यं परमार्थतत्त्वं देव स्वयंज्योतिरवस्थितिस्ते॥
छाया त्वधर्मोर्मिषु यैर्विसर्गो नेत्रत्रयं सत्त्वरजस्तमांसि।
सांख्यात्मनः शास्त्रकृतस्तवक्षा छन्दोमयो देव ऋषिः पुराणः॥

अवतार-शिखामणिः

अङ्केशयं गिरिसुताह्वयनन्दपत्न्या-
स्तास्याः स्मितार्द्रमुखचन्द-निबद्ध-दृष्टिम्।
आनन्दमग्नमतिमोहन-बालभावं
चन्द्रेयविग्रहधरं कलयामि कृष्णम्॥ ॥१५॥

प्राणिव्रजस्य सकलस्य शुभैकगेतु-
र्वेदोदिताखिल-सनातन-धर्मस्तुः।
स्वराज्यमध्य-विलसज्जय-हेमकेतुः
श्रीरामकृष्ण-भगवान् हृदि मे विभातु॥ ॥१६॥

नृत्यन् पदोः कनक-नपुरमन्तरेण
गायन् मनोज्ञ मरलीं करयोरधृत्व्वा।
क्रीडंस्तनौ हरिमणिद्यु तिमप्रदर्श्य
सम्मोहयन् जगदयं हृदि भातु कृष्णः॥ ॥१७॥

सर्वावतारतिलकोऽपि समस्तधर्म-
संस्थापकोऽपि भुवनत्रय-देशिकोऽपि।
अम्बेतिमुग्ध-शिशुवत् सततं प्रजल्पन्
योऽवर्तत प्रणम तं सरलस्वभावम्॥ ॥१८॥

तुर्यस्थताय विहिताञ्जलिसम्पुटाय
स्मेराननाय पिहिताक्षि सरोरुहाय।
चित्कान्तिमण्डल परीतकालेबराय
सर्वावतारतिलकाय नमश्चिराय॥ ॥१९॥

सङ्कल्पत-श्शुभदृशाऽवयवाभिमर्शै-
र्मन्त्रोपदेशे-विधिभि-र्विविधै-रुपायैः।
उद्बोधयन् सपदि कुण्डलिनीं समेषां
चिक्रीडयः परिभजे जगतां गुरुं तम्॥ ॥२०॥

यत्पादपङ्कज रजश्शिवलिङ्गकोटिं
यन्मन्दहास कणिका कलशाब्धिलक्षम्।
मोक्षस्थलानि बहुशो यदपाङ्गमोक्षो
निर्म्माति तं परिभजे क्षुदिरामसुनुम्॥	॥२१॥

April

न ते गिरित्राखिललोकपालविरिञ्चिवैकुण्ठसुरेन्द्रगम्यम्।
ज्योतिः परं यत्र रजस्तमश्च सत्त्वं न यद् ब्रह्म निरस्तभेदम्॥ ॥३१॥
कामाध्वरत्रिपुरकालगराद्यनेकभूतद्रुहः क्षपयतः स्तुतये न तत् ते।
यस्त्त्वन्तकाल इदमात्मकृतं स्वनेत्रवाह्विस्फुलिङ्गशीखाया भसितं न वदे॥ ॥३२॥

न हि कल्याणकृत् कश्चित् दुर्गतिं तात गच्छति-

उत्तमा तत्वचिन्तैव मध्यमं शास्त्रचिन्तनम्।
अधमा मन्त्रचिन्ता च तीर्थभ्रान्त्यधमाधमा॥
काशीक्षेत्रं शरीरं त्रिभुवनजननी व्यापिनी ज्ञानगंगा।
भक्तिः श्रद्धा गयेयं निजगुरुचरणाध्यानयोगः प्रयागः॥
विश्वेशोऽयं तुरीयः सकलजनमनः साक्षिभूतोन्तरात्मा।
देहे सर्वं मदीये यदि वसति पुनः तीर्थमन्यत् किमस्ति॥

अवतार-शिखामणिः

आराधये कृतनिजाश्रिततापहिंसं
मारारिमुख्यविबुधैर्विहितप्रशंसम्।
स्वाराममनससरोरुहराजहंसं
श्रीरामकृष्णमवतारशिखावतंसम्॥ ॥२२॥

एकान्तभक्तियमुना परमात्मविद्या-
मन्दाकिनी प्रणिधियोग सरस्वती च।
तिस्रः पवित्रसरितश्च मिलन्ति यत्र
चन्द्रासुतात्मकमुपाश्रय तं प्रयागम्॥ ॥२३॥

मत्स्याश्वकच्छपमुखैरखिलावतारै-
र्विष्वकस्थितैर्मुकुलिताञ्चलिभिर्निषेव्यम्।
तीर्थैस्सुरैर्मुनिवरैर्निगमैश्च मृग्यं
वन्दे गदाधरमचिन्त्यमहानुभावम्॥ ॥२४॥

ऐश्वर्य वीर्ययशसां करुणाविराग-
ज्ञानश्रियामपरिमेय महासमुद्रम्।
दिव्यावतार शतकोटि विहार-रङ्गं
श्रीरामकृष्णमुपयाम्यवतारिरूपम्॥ ॥२५॥

वन्दे प्रपन्नजनतां नरकात्प्रपातुं
पीत्वा स्वयं तदघ-सञ्चयकालकूटम्।
कण्ठार्बुदेन सुचिरं परिपीड्यमानं
कारुण्यमूर्तिमधुनातन नीलखण्ठम्॥ ॥२६॥

धन्यास्त एव कृपयाद्य कृतावतारे
संस्थापिताखिल सनातन धर्मपूगे।
नानामतस्थित नृणां भृशमिष्टदेवे
येषां रतिर्भवति चन्द्रमणीकिशेरे॥ ॥२७॥

पूर्णास्त एव नरजन्मभृतस्त एव
शिष्टास्त एव सुकृतां बुधयस्त एव।
संसारतारणविधौ निपुणास्त एव 
श्रीरमकृष्णपदयो रतिरस्ति येषाम्॥ ॥२८॥

May

ये त्वात्मरामगुरुभिर्हृदि चिन्तिताङ् घ्निद्वन्द्वं चरन्तमुमया तपसाभितप्तम्।
कत्थ्यन्त उग्रपरुषं निरतं श्मशाने ते नूनमूतिमविदंस्तव हातलज्जाः॥ ॥३३॥
तत् तस्य ते सददतोः परतः परस्य नाञ्जः स्वरूपगमने प्रभवण्ति भूम्नः।
ब्रह्मादयः किमुत संस्तवने वयं तु तत्सर्गसर्गविषया अपि शक्तिमात्रम्॥ ॥३४॥
एतत् परं प्रपश्यामो न परं ते महेश्वर।
मृडनाय हि लोकस्य व्यक्तिस्तेऽव्यक्तकर्मणः॥ ॥३५॥

इहासने शुष्यतु मे शरीरं त्वगस्थिमासं प्रलयं च यातु।
अप्राप्य बोधिं बहुकल्पदुर्लभां नैवासनात्कायमतः चलिष्यते॥

येयं प्रते विचिकित्सा मनुष्येऽस्तीत्येके नायमस्तीति चैके।
एतद् विद्याभनुशिष्टस्त्वयाहं वराणामेष वरस्तृतीयः॥

विज्ञानसारथिर्यस्तु मनः प्रग्रहवान् नरः।
सोऽध्वनः पारमाप्नोति तद् विष्णोः परमं पदम्॥

परम्मेकादशद्वारमजस्यवक्रचेतसः।
अनुष्ठाय न शोचति विमुक्तश्च विमुच्यते।
एतद् वै तत्॥

अस्य विस्त्रंसमानस्य शरीरस्थस्य देहिनः।
देहाद् विमुच्यमानस्य किमत्र परिशिष्यते॥
एतद् वै तत्॥
इह चेदशकद् बोद्धुंप्राक् शरीरस्य विस्त्रसः।
ततः सर्गेषु लोकेषु शरीरत्वाय कल्पते॥

यदा सर्वे प्रमुच्यन्ते कामा येऽस्य हृदि श्रिताः।
अथ मर्त्योऽमृतो भवत्यत्र ब्रह्म समश्न ते॥


अवतार-शिखामणिः

विप्रस्स एव वसुधाधिपतिस्स एव
विद्वान्स एव जगदेकसुहृत्स एव।
मान्यस्स एव चरितार्थतमस्स एव
यस्यास्ति भक्तिरमला क्षुदिरामसूनौ॥ ॥२९॥

कर्णामृतानि निगमान्त-गवेषितानि
नित्योन्मिषद्रस-विशेष-चमत्कृतानि।
हृद्ग्रन्थिभेदनचणानि सुभाषितानि
चन्द्रेय वक्त्रगलितानि पुनन्तु लोकान्॥ ॥३०॥

भवतु जडसमाधेनिंर्विकल्पस्य सीमा
भवतु किमपि पारं ब्रह्मभूयस्य चाऽपि।
अपरिमित महिम्नो रामकृष्णस्य न स्या-
त्परिधिरिति नरेन्द्रो धीरकण्ठं जगर्ञ॥ ॥३१॥

प्रकृतिविकृतिवीच्या वेदशीर्षण्यवाण्याः
प्रणिहित धिषणाया ब्रह्मसायूज्यभूमेः।
उपरिपरिलसन्तं सन्ततं रामकृष्णं
भुवि कथमवगन्तुं शक्नुयात्क्षुद्रमर्त्यः॥ ॥३२॥

धन्यानां क्षुदिरामपुत्रचरणांभोजं मुहुर्ध्यायता-
मेकान्तप्रणयोर्दयार्द्रमनसां हर्षाश्रु निर्मुञ्चताम्।
रिमाञ्चप्रचयैः परीतवपुषां तुर्यस्थितिं जग्मुषां
विश्वं पावयतां ममास्तु महतां संसर्गभग्यं सदा॥ ॥३३॥
यो
आचार्यास्य कृपाकटाक्षकलया निश्रेयस श्रीमुचा
संसारातप घुरतापविवशं मूढं मदीयं मनः।
चन्द्रानन्दन चन्द्रसुन्दरनखजोत्स्नाभिराप्लवितं
निर्धूताखिल दुस्सहोष्मतिनिरं शान्तं कदा वा भवेत्॥ ॥३४॥

विश्वेशो निजपर्षदैस्सह भुवि श्रीरामकृष्णाख्यया
जातः केलिशतैः प्रतोष्य सुजनान् निर्हृत्य चोर्वीभरं।
नेपथ्यं गतवानपि स्वमपवर्गानन्द दानात्मका
ल्लोकानुग्रह कर्मणो न विमेत्कारुण्यवारान्निधिः॥ ३५॥

June

देवदेव जगद्व्यापिञ्जगदीश जगन्मय।
सर्वेषामपि भावानां त्वमात्मा हेतुरीश्वरः॥ ॥४॥
आद्यन्तावस्य यन्मध्यमिदमन्यदहं बहिः।
यतोऽव्ययस्य नैतानि तत् सत्यं ब्रह्म चिद् भवान्॥ ॥५॥
तवैव चरणाम्भोजं श्रेयस्कामा निराशिषः।
विसृज्योभयतः सङ्गं मुनयः समुपासते॥ ॥६॥

July

त्वं ब्रह्म पूर्णममृतं विगुणं विशोकमानन्दमात्रमविकारमनन्यदन्यत्।
विश्वस्य हेतुरुदयस्थितिसंयमानामात्मेश्वरश्च तदपेक्षतयानपेक्षः॥ ॥७॥
एकस्त्वमेव सदसद् द्वयमद्वयं च स्वर्णं कृताकृतमिवहे न वस्तुभदः।
अज्ञानतस्त्वयि ननैर्विहितो विकल्पो यस्माद् गुणैर्व्यतिकरो निरुपाधिकस्य॥ ॥८॥

August

त्वां ब्रह्म केचिदवयन्त्युत धर्ममेके एके परं सदसतोः पुरुषं परेशम्।
अन्येऽवयन्ति नवशक्तियुतं परं त्वां केचिन्महापुरुषमव्ययमात्मतन्त्रम्॥ ॥९॥
नाहं पारायुऋर्षयो न मरीचिमुख्या जानन्ति यद्विरचितम् खलु सत्त्वसर्गाः।
यन्मायया मुषितचेतस ईश दैत्यमर्त्यादयः किमुत शश्चदभद्रवृत्ताः॥ ॥१०॥
स त्वं समीहितमदःस्थितिजन्मनाशं भृतोहितं च जगतो भवबन्धमोक्षौ॥
वायुर्यथा विशति खं च चराचराख्यं सर्वं तदात्मकतयावगमोऽवरुन्त्से॥ ॥११॥


कोमलं कूजयन् वेणु श्यामलोऽयं कुमारकः।
वेदवेद्य परं ब्रह्म भारतां पुरतो मम॥
एवं संस्तूयामानस्तु भगवन् परमेश्वरः।
उज्जहारात्मनः केशौ सितकृष्णौ महामुने॥
उवाच च सुरानेतौ मत्केशौ वसुधातले।
अवतीर्य भुवो भारक्लेशहानिं करिष्यतः॥
तावेतौ पूर्वदेवानां परमोपचितावृषी।
लोकायावाविधानार्थं संजायते युगे युगे॥
भवेऽस्मिन् किलश्यमानानां अविद्याकामकर्मभिः।
श्रवणास्मरणार्हाणि करिष्यान्निति केचन॥
एष वै भगवान् साक्षादाद्यो नारायणः पुमान्।
मोहयन् मायया लोकं गूढश्चरति वृष्णिषु॥
तथायं चावतारस्ते भुवो भारजिहीर्षया।
स्वानां चानन्यभावानामनुध्यानाय चासकृत्॥


अहल्या द्रौपदी सीता तारा मन्दोदरी तथा।
पञ्चकन्या स्मरेन्नित्यं महापातकनाशनम्॥


गुडजिह्विकान्यायेन स्वोपदिष्टाध्यात्मज्ञानो-
पगभितः सन्नितिशास्त्रश्रवणेन त्स्य वेदान्तशास्त्रश्रवणाभिरुचिमुपपादयत्।

ततो धृतराष्ट्रः पूर्वं शोकमोहादितप्तोऽपि
स्वेत्तमगुरुविदुरोपदेशेन जातविरागः तरति
शोकमात्मविदिति नियमादात्मनः शोकापनोदाय
ब्रह्मविद्यां श्रोतुकामः पुनिर्विदुरमपृच्छत्-अनुक्तं 
यदि ते किञ्चित् वाचा विदुर उच्यते। तन्मे 
शुश्रूषतो ब्रूहि विचित्राणीह भाषसे॥

(चित्तशुद्धि) 
(वैराग्य)

ततो राजा धृतराष्ट्रो मनीषी
सम्पूज्य वाक्यं विदुरोरितं तत्।
सनत्सुजातं रहिते महात्मा
पप्रच्छ बुद्धिं परमां बुभूषन्॥ ॥१॥

सनत्सुजात यदिद श्रुणोमि
मृत्युर्हि नास्तीति तवोपदेशम्।
देवासुरा आचरन् ब्रह्मचर्य-
ममृत्युवे तत्कतरन्नु सत्यम्॥ ॥२॥

एकशतं ह वै वर्षाणि मघवा
प्रजापतौ ब्रह्मचर्यमुवास।
तौ ह द्वात्रिंशतं वर्षाणि ब्रह्मचर्यमूषतुः।

ब्रह्मणि चर्या आत्मानुसन्धानं निरस्ताखिल कल्पनाजालं।

(अमृतं मोक्षहेतुः)

अमृत्युः कर्मणा केचित् मृत्युर्नास्तीति चापरे।
श्रुणु मे ब्रुतो राजन् यथैतन्माविशङ्किथाः॥ ॥३॥

उभे सत्ये क्षत्रियाद्यप्रवत्ते
मोहो मृत्युः सम्मतो यः कवीनाम्।
प्रमादं वै मृत्युमहं ब्रवीमि 
सदाप्रमादममृतत्त्वं ब्रवीमि॥ ॥४॥

प्रमादः प्रच्युतिः स्वाभाविकब्रह्मभावात्।

तथा च श्रुतिःस्वरूपावस्थानमेव मोक्षपदं दर्शयति-
परंज्योतिरुपसम्पद्य स्वने रूपेणाभिरिष्प्द्यते।

प्रमाद्यतेऽनेनति प्रमादोऽहङ्कारः स्वात्मनि
कर्तृत्वं मिथ्याज्ञानमित्यर्थः।

आत्मतत्वानवेक्षणं प्रमादः मूलाज्ञानमिति यावत्
तदेव मृत्युर्वै तमः इति श्रुतेः। अप्रमादं अवहिततां सम्यगवेक्षणं ज्ञानमिति यावत्।
ज्ञानं सम्यगवेक्षणं इति स्मृतेः।

प्रमादाद्व असुराः प्राभवन्नप्रमादाद् ब्रह्म भूताः सुराश्च।
वन वै मृत्युर्व्याघ्र इवात्ति जन्तून् नाप्यस्य रूपमुपलभ्यते हि॥ ॥५॥

अनुपलभ्यात्मानम्... देवा वा असुरा वा ते
पराभविष्यन्ति। तं वा एतं देवा आत्मानमुपासते
तस्मातेषां च सर्वे लोका आप्ताः सर्वे च कामाः।

असुषु प्राणेषु इन्द्रियेष्वेव रमन्ति एत्यसुराः
अनात्मविदः वैषयिकाः।

September

यज्ञेश यज्ञपुरुषाच्युत तीर्थपाद तीर्थश्रवः श्रवणमङ्ग्लनामधेय।
आपन्नलोकवृजिनोपशमोदयाद्य शं नः कृधीश भगवन्नसि दीननाथः॥ ॥८॥

विश्वाय विश्वभवनस्थितिसंयमाय स्वैरं गृहीतपुरुशक्तिगुणाय भूम्ने।
स्वस्थाय शश्वदुपबृं हितपूर्णबोधव्यापादितात्मतमसे हरये नमस्ते॥ ॥९॥
आयुः परं वपुरभीष्तमतुल्यलक्ष्मीर्द्योभूरसाः सकलयोगगुणास्त्रिवर्गः।
ज्ञानं च केवलमनन्त भवन्ति तुष्टात् त्वत्तो नृणां किमु सषत्नजयादिराशीः॥ ॥१०॥

तृणादपि सुनीचेन तरोरिव सहिष्णुना।
अमानिनामानदेन किर्तनीयः सदा हरिः॥

नास्ति मायासमः पशो नस्ति योगसमं बलम्।
नास्ति ज्ञानसमो बन्धुः नाहङ्कारात् परो रिपुः॥

यमं त्वेके मृत्युम्स्तोऽन्यमाहु-
रात्मावासममतं ब्रह्मचर्यम्।
पितृलोके राज्यमनुशास्ति देवः
शिवः शिवानामशिवोऽशिवानाम्॥ ॥६॥

तमेव विदित्वातिमत्युमेति
नान्यः पन्था विद्यतेऽयनाय।

ज्ञानमुत्पद्यते पुसां क्षयात् पाप्स्य कर्मणाः।

आस्यादेष निःसरते नराणां
क्रोधः प्रमादो मोहरूपश्च मृत्युः।
अहं गतेनैव चरन् विमार्गन्
न चात्मनो योगमुपैति किञ्चित्॥ ॥७॥

काम एष क्रिध एषः; कामत्क्रोधोऽभिजायते।

ते मोहितास्तद्वशे वर्तमाना
इतः प्रेतास्तत्र पुनः पतन्ति।
ततस्तं देवा अनु परिण्लवन्ते
अतो मत्यं मरणादभ्युपैति॥ ॥८॥

अस्मिन्यावत्सम्पातमुषित्वाथैतमेवाध्वानं पुनर्निवर्तन्ते।

कर्मोदये कर्मफलानुरागा-
स्त्रानुयान्ति न तरन्ति मृत्युम्।
अदर्थयोगानवगमात्समन्तात्
प्रवर्तते भोगयोगेन देही॥ ॥९॥

तद्वै महामोहनमिन्द्रियाणां
मिथ्यार्थयोगेऽस्य गतिर्हि नित्या।
मिथ्यार्थयोगाभिहतान्तरात्मा
स्मरन्नुपास्ते विषयान् समन्तात्॥ २०॥

अभिध्या वै प्रथमं हन्ति चैनं
कामक्रोधो गृह्य चैनं च पश्चात।
एतान् बालान् मृत्यवे प्रापयन्ति।
एतान् बालान् मृत्यवे प्रापयन्ति
धीरास्तु धैर्येण तरन्ति मृत्युम्॥ ॥११॥

पराचः कामाननुयन्ति बालाः।
ते मृत्योर्यान्ति विततस्य पाशम्॥
अथ धीरा अमृतत्वम् विदित्वा
ध्रवमध्र वेष्विह न प्रार्थयन्ते॥

October 
जयोरुगाय भगवन्नुरक्रम नमोऽस्तु ते।
नमो ब्रह्मण्यदीवाय त्रिगुणाय नमो नमः॥ ॥२५॥
नमस्ते पृश्निगर्भाय वेदगर्भाय वेधसे।
त्रिनाभाय त्रिपृष्ठाय शिपिष्टाय विष्णवे॥ ॥२६॥
त्वमादिरन्तो भुवनस्य मध्यमनन्तशक्तिं पुरुषं यमाहुः।
कालो भवानाक्षिपतीश विश्वं स्त्रोतो यथान्तः पतितं गभिरम्॥ ॥२७॥

योऽभिध्यायन्नुत्पतिष्णून्निहन्या-
दानाचरेणाप्रतिबुध्यमानः।
स वै मृत्यु मृत्युरिवात्ति भूत्वा
ह्येवं विद्वान् योऽभिहन्तीह कामान्॥ ॥१२॥

कामानुसारी पुरुषः कामाननु विनश्यति।
कामन् व्युदस्य ध्रुनुते यत्किंचित्पुरुषो रजः॥ ॥१३॥

देहोऽप्रकाशो भूतानां नरकेऽयं प्रदृश्यते।
गृध्यन्त एव धावन्ति गच्छन्तः श्वभ्रमुन्मुखाः॥ ॥१४॥

अमन्यमानः क्षत्रिय कश्चिदन्यं
नाधीयते तार्णइवास्यव्याघ्रः।
क्रोधाल्लोभान्मोहभयान्तरात्मा
स वै मृत्युस्त्वच्छरीरे य एषः॥ ॥१५॥

एवं मृत्यु जायमानं विदित्वा
ज्ञानेन तिष्ठन्न बिभेति मृत्युमृत्योः।
निनश्यते विषये तस्य मृत्यु-
र्मृत्योर्यथा विषयं प्राप्य मर्त्यः॥ ॥१६॥

यानेवाहुरिज्यया साधुलोकान्
द्विजातीनां पुण्यतमान् सनातनान्।
तेषां परार्थं कथययन्तीह वेदा
एतद्विद्वान्नैति कथं नु कर्म॥ ॥ १७॥

एवं ह्यविद्वानुपयाति तत्र
तथार्थजातं च वदन्ति वेदाः।
स नेह आयाति परं परात्मा 
प्रयाति मार्गेण निहन्त्यमार्गान्॥ ॥१८॥

कोऽसौ नियुङ्क्ते नमजं पुराणं
सचीदिदं सर्वमनुक्रमेण।
निवास्य कार्यमथवा सुखं च
तन्मे विद्वन् ब्रूहि सर्व यथावत्॥ ॥१९॥

दिषो महानत्र विभेदयोगे 
ह्यनादियोगेन भवन्ति नित्याः।
तथास्य नाधिक्यमपैति किंचि-
दनादियोगेन भवन्ति पुंसः॥ ॥२०॥

November-December

सर्वधर्मस्थापकस्त्वं सर्वधर्मस्वरूपकः।
आचार्याणां महाचर्यो रामकृष्णाय ते नमः॥

यथाग्नेर्दाहिकाशक्तिः रामकृष्णे स्थिता हि या।
सर्वधर्मस्वरूपां तां सारदां प्रण्माम्यहम्॥

परतत्वे सदा लीनो रामकृष्णसमाज्ञया।
यो धर्मस्थापनरतो वीरेशं तं तमाम्यहम्॥

ओं स्थापकाय च धर्मस्य सर्वधर्मस्वरूपिणे।
अवतारवरिष्ठाय रामकृष्णाय ते नमः॥

धारणाद्धर्ममित्याहुः धर्मोधारयते प्रजाः।
य स्याद्धारणसंयिक्तः स धर्म इति निश्चयः॥

तर्कोऽप्रतिष्ठः श्रुतयो विभिन्ना
नैको ऋषिर्यस्य वचः प्रमाणम्।
धर्मस्य तत्वं निहितं गुहायां
महाजनो येन गतः स पन्थाः॥

बुध्दं शरणं गच्छामि
धम्मं शरणं गच्छामि
शंघं शरणं गच्छामि

धर्मः स्वनुतिष्ठतः पुंसां विष्वकसेनकथासु यः।
नोत्पादयेद्यदि रतिं श्रम एव हि केवलम्॥

धारणाद्धर्ममित्याहुः, सत्ये धर्मः प्रतिष्ठितः,
धर्मो धारयते प्रजाः।

प्राणिनां साक्षात् अभ्युदयनिःश्रेयसहेतुः
यः स धर्मः।

ऊर्ध्वबाहुर्विरौम्येषः न कश्चिच्छणोति मे।
धर्मादर्थश्च कामश्च स किमर्थं न सेव्यते॥

धृतिः क्षमा दमोऽस्तेयं शौचमिन्द्रयनिग्रहः।
धीर्विद्या सत्यमक्रोधो दशकं धर्मलक्षणम्॥

अहिम्सा सत्यमक्रोधो दानमेतच्चतुर्विधम्।
अजातशत्रो सेवस्व एष धर्मः सनातनः॥

नजातु कामान्न भयान्न लोभा-
ध्दमं त्यजिज्जीवितस्यापि हेतोः।
धर्मो नित्यः सुखदुःखे त्वनित्ये
जीवो नित्यो हेतुरस्य त्वनित्यः॥
		(म.भा.उ.39.12.13)

रामो विग्रहवान् धर्मः
सत्यधर्मपरायणः
धर्मभृतां वरिष्ठः
धर्मो प्रतिष्ठितः

धर्मो हि परमो लोके धर्मे सत्यं प्रतिष्ठितम्।

नाहमर्थपरो देवि लोकमावस्तुमुत्सहे।
विद्धि मामृषिभिस्तुल्यं केवलं धर्मास्थितम्॥
			(II.19.20)

धर्मज्ञ यदि धर्मिष्ठो धर्म चरितुमिच्छसि।
शुश्रूष मामिहस्थस्त्वं चर धर्ममनुत्तमम्॥
			(II.21.23)

नाह धर्ममपूर्वं ते प्रतिकूलं प्रवर्तये।
पूर्वैरयमभिप्रतो गतो मार्गोऽनुगम्यते॥
		          (II.11.36)

धर्मस्य तत्त्वं निहितं गुहायां
महाजनो येन गतः स पन्थाः।

धर्मिष्ठः सत्यसन्शश्च पितुर्निर्देशकारकः।
त्वयि सत्यं च धर्मश्च त्वयि सर्वं प्रतिष्ठितम्॥
			(III.9.7)

गच्छानुजानामि रणार्दितस्त्वं
प्रविश्य नक्तञ्चरराज लङ्काम्।
आश्वास्य निर्याहि रथी च धन्वी
तदा बलं द्रक्ष्यसि मे रथस्थः॥
		(VI.59.143.)

नेयं मम मही सौम्य दुर्लभा सागराम्बरा।
न हीच्छेयमधर्मेण शक्रत्वमपि लक्ष्म्ण॥
		(II.97.7.)

धर्मादर्थः प्रभवते धर्मात् प्रभवते सुखम्।
धर्मेण लभते सर्वं धर्मसारमिदं जगत्॥
		(III.9.30.)

सत्यमेवेश्वरो लोके सत्ये पद्मा प्रतिष्ठिता।
सत्यमूलानि सर्वाणि सत्यान्नास्ति परं पदम्॥
		(II.109.13.)

यावत् स्थास्यन्ति गिरयः सरितश्च महीतले।
तावत् रामायणकथा लोकेषु प्रचरिष्यति॥			
			(I.2.34.)				